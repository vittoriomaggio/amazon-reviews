\chapter*{Introduzione}
	Nel corso di questo elaborato verranno svolte attività di analisi relative al dataset di Amazon; in particolare abbiamo supposto di essere stati contattati proprio dall'omonima azienda, per effettuare alcune ricerche di mercato relative all'andamento del mercato, al \textit{sentiment} delle recensioni e a tutte quelle informazioni utili per una miglioria interna dei profitti. L'impostazione del nostro operato ha previsto innanzitutto l'elaborazione di alcune specifiche domande, rispondendo alle quali è stato possibile ricavare molteplici informazioni. L'elaborato in particolare sarà suddiviso in due parti principali: la prima, volta a eseguire un'analisi del \textit{sentiment} e la seconda impostata invece sulla rete. Prima di entrare nel vivo delle nostre ricerche, presenteremo i dati forniti da Amazon su cui sono state implementate tutte le fasi di ricerca.

	Il dataset preso in considerazione è suddiviso in due parti, una contenente le informazioni di ogni prodotto, l’altra contenente i dati relativi ad ogni recensione; per un totale di \verb|119932| recensioni e \verb|20459| prodotti. In Appendice \ref{cap:Tabelle}, sarà presentata una visualizzazione dei dati, ricchi dei loro attributi.
	